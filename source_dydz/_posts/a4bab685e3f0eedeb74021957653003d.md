---
title: 搞笑段子->欧阳修陈康肃公尧咨善射 | 糗事百科
date: 2019-10-31 06:34:22
urlname: a4bab685e3f0eedeb74021957653003d
tags: 
- 糗事百科
categories:
- 糗事百科
- 搞笑段子
---
卖油翁宋 ·?欧阳修陈康肃公尧咨善射，当世无双 ，公亦以此自矜。

尝射于家圃，有卖油翁释担而立，睨之，久而不去。

见其发矢十中八九，但微颔之。

康肃问曰：”汝亦知射乎？吾射不亦精乎？”翁曰：”无他， 但手熟尔。”

康肃忿然曰：”尔安敢轻吾射！”翁曰：”以我酌油知之。”

乃取一葫芦置于地，以钱覆其口，徐以杓酌油沥之，自钱孔入，而钱不湿。

因曰：”我亦无他，唯手熟尔。”

康肃笑而遣之。

此与庄生所谓解牛斫轮者何异？（自己找亮点┐(′-｀)┌）



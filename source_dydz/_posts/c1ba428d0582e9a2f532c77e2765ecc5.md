---
title: 搞笑段子->荀巨伯远看友人疾 | 糗事百科
date: 2019-11-15 09:34:21
urlname: c1ba428d0582e9a2f532c77e2765ecc5
tags: 
- 糗事百科
categories:
- 糗事百科
- 搞笑段子
---
荀巨伯远看友人疾，值胡贼攻郡，友人语巨伯曰：“吾今死矣，子可去。”

巨伯曰：“远来相视，子令吾去，败义以求生，岂荀巨伯所行邪？”贼既至，谓巨伯曰：“大军至，一郡尽空，汝何男子，而敢独止？”巨伯曰：“友人有疾，不忍委之，宁以我身代友人命。”

贼相谓曰：“我辈无义之人，而入有义之国。”

遂班军而还，一郡并获全。



---
title: 搞笑段子->而记游者甚众 | 糗事百科
date: 2019-11-04 06:35:31
urlname: b26e0afebb5f8bf5d4071a0c4967b971
tags: 
- 糗事百科
categories:
- 糗事百科
- 搞笑段子
---
一篇让段友们脑洞大开的文章:其下平旷，有泉侧出，而记游者甚众，——所谓前洞也。

由山以上五六里。

有穴窈然，入之甚寒，问其深，则其好游者不能穷也，——谓之后洞。

余与四人拥火以入，入之愈深，其进愈难，而其见愈奇。

有怠而欲出者，曰：“不出，火且尽。”

遂与之俱出。

盖余所至，比好游者尚不能十一，然视其左右，来而记之者已少。

盖其又深，则其至又加少矣。

方是时，余之力尚足以入，火尚足以明也。

既其出，则或咎其欲出者，而余亦悔其随之而不得极夫游之乐也。



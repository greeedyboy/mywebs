---
title: 搞笑段子->先主与刘璋会涪时 | 糗事百科
date: 2020-01-05 12:33:31
urlname: da9f27dab27e9b4bd834139b4ca5e67d
tags: 
- 糗事百科
categories:
- 糗事百科
- 搞笑段子
---
初，先主与刘璋会涪时，裕为璋从事，侍坐。

其人饶须，先主嘲之曰：“昔吾居涿县，特多毛姓，东西南北皆诸毛也，涿令称曰‘诸毛绕涿居乎’！”裕即答曰：“昔有作上党潞长，迁为涿令者，去官还家，时人与书，欲署潞则失涿，欲署涿则失潞，乃署曰‘潞涿君’。”

先主无须，故裕以此及之。


